# Aplikacija za prijavu šteta na javnim površinama
## Opis projekta
Ovaj projekt razvijan je u sklopu projeknog zadatka kolegija Programsko Inženjerstvo na Fakultetu elektrotehnike i računarstva Sveučilišta u Zagrebu. Cilj ovog projekta je razvoj web aplikacije koja će olakšati proces prijave oštećenja javnih površina i cesta u gradovima te analiza povratnih informacija. Aplikacija će potaknuti građane da 
aktivno sudjeluju u otkrivanju šteta na javnim površinama te time potpomognu radu gradskih ureda na sanaciji štete i poboljšanju životnih uvjeta svih građana. Ovakav bi pristup sanacijama ne samo uvelike olakšao sanaciju štete na javnim površinama nego bi i podigao svijest građana na čuvanje javnih površina. Osim navedenih prednosti projekt bi također dao transparentan uvid u sam postupak sanacije što bi dodatno motiviralo gradske urede na što brže i kvalitetnije obnavljanje oštećenih javnih površina.
## Opseg projektnog zadatka:
### 1. Korisniško sučelje
- Razvoj web sučelja za pristup putem internetskog preglednika.
- Grafički prijateljsko sučelje za korisnike.
- Mogućnost prijave korisnika u sustav.
### 2. Prijava problema
- Omogućavanje građanima da prijave oštećenja na javnim površinama i cestama.
- Prijava sadrži: naziv problema, kratak opis, geografske koordinate te opcionalno fotografije.
- Kategorizacija problema i predlaganje odgovarajućeg gradskog ureda.
### 3. Odabir lokacija
- Mogućnost odabira koordinata putem interaktivne karte.
- Unos adrese kao alternativnog načina odabira lokacije.
- Automatsko izvlačenje geografskih koordinata iz meta podataka slika ili iz trenutne lokacije uređaja.
### 4. Anonimna prijava
- Omogućavanje građanima da podnose prijave anonimno.
- Praćenje statusa prijave putem jedinstvenog broja prijave.
### 5. Povezivanje sličnih prijava
- Prepoznavanje i povezivanje sličnih prijava na istoj lokaciji.
- Mogućnost građana da povežu svoju prijavu s postojećim prijavama.
### 6. Obrada prijava
- Gradski uredi odgovorni za obradu i rješavanje prijava građana.
- Mogućnost gradskih ureda da promijene status prijave (aktivna, u postupku, riješena).
- Korisnička mogućnost praćenja statusa prijave putem broja prijave i preko svojeg profila.
### 7. Javna vidljivost prijave
- Sve prijave su javno vidljive i grupirane po temi i lokaciji.
- Statistika statusa prijava i vremena potrebnog za obradu u realnome vremenu.
### 8. Zaštita i sigurnost podataka
- Implementacija sigurnih mehanizama zaštite osobnih podataka građana.
- Zaštita podataka o prijavama i njihovoj obradi.
### 9. Korisnička podrška
- Osiguravanje uputa i vodiča za korištenje aplikacije.
### 10 Održavanje
- Periodično održavanje i nadogradnje aplikacije kako bi se održala funkcionalnost i sigurnost.
- Ispravci grešaka i poboljšanja prema povratnim informacijama korisnika.
## Ciljana publika
Aplikacija je namijenjena svim proaktivnim građanima koji žele prijaviti oštećenja na javnim površinama i cestama te gradskim uredima koji će obrađivati te prijave i organizirati sanaciju.

## Organizacija Tima
**Voditelj**: Petar Belošević <br>
**Članovi**: Vinko Brkić, Tomislav Grudić, Fran Meglić, Bruno Mikulan, Eno Peršić, Filip Vučenik
